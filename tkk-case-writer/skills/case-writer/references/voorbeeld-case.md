# Voorbeeldcase: Kif Kif × Shaved Monkey

Dit is een volledig uitgewerkt voorbeeld dat de gewenste structuur, stijl en toon
demonstreert. Gebruik het als referentie — pas koppen, fases en accenten aan op
het specifieke project.

---

```markdown
---
meta_description: "Shaved Monkey ontwierp voor Kif Kif een krachtige visuele identiteit met symbolische opgeheven vuist – helder, strijdvaardig en activistisch."
url_slug: "kif-kif-rebranding-antiracisme"
alt_texts:
  - "Overzicht van de nieuwe Kif Kif-huisstijl: logo met opgeheven vuist, kleurenpalet en typografie"
  - "De nieuwe Kif Kif-website op desktop, met focus op toegankelijke content en activistische beeldtaal"
  - "Mock-ups van de Kif Kif-branding toegepast op sociale media, presentaties en print"
---

# Nieuwe huisstijl, zelfde strijd tegen racisme

Shaved Monkey ontwierp voor Kif Kif een visuele identiteit met symbolische
opgeheven vuist: helder, krachtig en strijdvaardig – en gaf de antiracistische
organisatie zo een sprekend nieuw gezicht.

**Klant:** Kif Kif
**Deliverables:** Rebranding · Grafische taal · Design · Website · Templates

## Voor gelijkheid, tegen racisme

Kif Kif is een antiracistische organisatie die in 2001 werd opgericht als plek
waar jongeren met een migratieachtergrond zelf het woord konden nemen in het
maatschappelijk debat over de multiculturele samenleving. Ook vandaag blijft dat
de kernopdracht van Kif Kif: een platform bieden aan stemmen die nog te vaak
ontbreken in het publieke debat over racisme.

Om die rol optimaal te kunnen blijven vervullen, waren de huisstijl en website
toe aan een grondige update. Een uitdaging op maat van de merkenbouwers van
Shaved Monkey en de digitale experts van Statik, die – onder de vlag van
The Kind Kids – hun krachten bundelden om Kif Kif nog beter vooruit te helpen.

## Graven naar de essentie

Omdat een sterke branding begint bij een stevige basis, organiseerden we eerst
een brandworkshop. Samen met het Kif Kif-team doken we in hun missie,
doelgroepen en werking, en brachten we in kaart wat hen uniek maakt binnen het
maatschappelijke veld. Zo creëerden we een heldere basis om Kif Kif op een
impactvolle manier te rebranden.

> "De deep dive-workshop aan het begin van het project was echt verhelderend. We
> ontdekten samen welke waarden onze organisatie typeren en hoe we die beter
> zichtbaar kunnen maken. Het gesprek met mensen buiten onze vertrouwde kring was
> bijzonder waardevol: het zette ons aan het denken over hoe we onze online
> content toegankelijker kunnen maken voor een breder publiek. Sinds die workshop
> kijken we op een andere manier naar hoe we communiceren."
>
> Communicatiemedewerker Kif Kif

## Visie wordt visueel

Voortbouwend op de strategische basis ontwikkelden we verschillende visuele
'moods'. Samen met Kif Kif onderzochten we welke richting het best aansloot bij
hun visie – en welke minder werkten. Met die input gingen we opnieuw aan de slag
om een visuele stijl uit te werken die hun activistische DNA weerspiegelt:
moedig, volhardend en strijdbaar. Het resultaat? Een krachtig merkbeeld met logo,
grafische taal, typografie en kleurgebruik, en concrete mock-ups die tonen hoe de
stijl toegepast wordt op socials, in presentaties, online en in print.

> "Het ziet er nu professioneel en gebruiksvriendelijk uit en is zeer
> toegankelijk. Contributors komen duidelijker in beeld en dat is zeker de weg die
> we op moeten. Een echte weergave van wie Kif Kif is en wat we doen."
>
> Co-voorzitter Kif Kif

## Eén stijl, overal zichtbaar

Daarna bouwden onze collega's van Statik een toegankelijke en
gebruiksvriendelijke website, met Shaved Monkey als merkbewaker aan hun zijde.
Zo bleef de nieuwe huisstijl consistent en krachtig doorgetrokken in elke
digitale hoek. Op vraag van Kif Kif ontwierpen we ook een template voor het
nieuwe beleidsplan – volledig in lijn met de branding.

Een fijne, inspirerende samenwerking. En een dikke proficiat aan Kif Kif, die
intussen ook nog een Ultima voor sociaal-cultureel werk in de wacht sleepte.
Dubbel en dik verdiend.

> "De nieuwe website en huisstijl zorgen voor een enorme hoeveelheid extra
> werkplezier. Omdat het er zo mooi uitziet, leggen we de lat voor titels,
> bondige inleidingen en vooral foto's ook wat hoger. We merken ook een duidelijke
> stijging in het aantal vragen van mensen op – bijvoorbeeld om met ons samen te
> werken. Heel leuk om te zien dat het allemaal echt werkt."
>
> Eindredacteur en onderzoeker bij Kif Kif

## Zin om jouw organisatie een nieuw gezicht te geven?

We denken graag mee over hoe we jouw verhaal visueel tot leven brengen.
```

---

## Wat valt op in dit voorbeeld

**Structuur:**
- Pakkende titel die het resultaat samenvat, zonder punt
- Intro van twee zinnen die de kern vatten
- Klant + deliverables als feitelijk blok
- Context-sectie die de klant voorstelt en eindigt met de nood
- Drie fases met actieve koppen ("Graven naar de essentie", niet "Fase 1: Onderzoek")
- Drie klantcitaten verspreid over de fases
- Call-to-action als afsluiter

**Toon:**
- Wij-vorm doorheen de hele tekst
- Warm maar niet overdreven: "Een fijne, inspirerende samenwerking"
- Concreet over wat er gedaan is, geen vage claims
- Samenwerkingen benoemd: "onze collega's van Statik"

---

# Voorbeeldcase 2: Visit Leuven × The Kind Kids

Een ander type case: campagne-gericht, zonder klantcitaten, met sterke cijfers
en strategische diepgang. Toont hoe je het denkproces zichtbaar maakt en
concreet werk laat zien.

---

```markdown
---
meta_description: "The Kind Kids ontwikkelde voor Visit Leuven de jaarcampagne 'Leuven, a no-brainer' – met 32 miljoen impressies en een CPM ver onder de benchmark."
url_slug: "visit-leuven-no-brainer-jaarcampagne"
alt_texts:
  - "Voorbeeld van een social media-advertentie uit de Visit Leuven-campagne met het 'No-brainer'-concept"
  - "Overzicht van de Hub- en Hero-campagnestructuur doorheen het jaar"
  - "Resultaten van de campagne: bereik, video views en traffic in één dashboard"
  - "Creatieve uitwerking van de campagne op Instagram, TikTok en YouTube"
---

# Leuven laden als herkenbare, jonge citytripbestemming

The Kind Kids ontwikkelde voor Visit Leuven een internationale jaarcampagne die de stad op de kaart zet als dé slimme citytrip-bestemming. Met 'Leuven, a no-brainer' als helder perceptiekader bereikten we meer dan 32 miljoen mensen in vijf landen – en sloeg het verhaal aan bij precies de juiste doelgroep.

**Klant:** Visit Leuven
**Deliverables:** Campagnestrategie en -planning · Koepelconcept · Grafische stijl · Contentcreatie en -productie · Uitrol campagne via diverse online kanalen · Bijsturing en advies

## De resultaten in een notendop

- 32,5 miljoen impressies aan een CPM van € 1,17 (benchmark: € 3)
- 1,8 miljoen video views, waarvan 379.000 kwalitatieve ThruPlays
- 80.000 link clicks naar visitleuven.be
- Campagne actief in België, Nederland, Frankrijk, Duitsland en het Verenigd Koninkrijk

## Een campagne die onmiskenbaar 'Leuven' ademt

Visit Leuven wilde een jaarcampagne lanceren om Leuven te positioneren als aantrekkelijke citytripbestemming voor een jong, internationaal publiek. De digitale campagne vormde de ruggengraat, met als overkoepelend thema: 600 jaar Leuven als universiteitsstad.

Net zoals Leuven allesbehalve inwisselbaar is, mocht ook de campagne niet generiek aanvoelen. De uitdaging? Potentiële bezoekers aanspreken met een eigentijdse, slimme campagne die doelgroepen in vijf landen aanspreekt in hun eigen taal en cultuur – en dat met een mediabudget dat slim moest worden ingezet.

## Een op-en-top Leuvens concept

Omdat een sterke campagne steunt op een stevig fundament, brachten we samen met Visit Leuven eerst alle bouwstenen scherp in kaart. We stemden de doelstellingen, doelgroepen en kanalen af, en namen zowel mogelijke obstakels als de learnings uit vorige jaren mee.

Onze strategische insight? Leuven is niet alleen de stad van slimme mensen, maar ook de bestemming voor slimme toeristen. Hieruit ontstond de koepel 'Leuven, a no-brainer' – niet louter een slogan, maar een helder perceptiekader. Een eenvoudige gedachte die alles samenhoudt: Leuven voelt logisch aan voor wie slim reist.

In een co-creatief traject met de kerngroep van Visit Leuven vertaalden we het concept naar een hedendaagse grafische stijl, versterkt met duidelijke _reasons to believe_ die we omzetten in _edit-friendly_ turbo-copy: "Stella Artois? Hier uitgevonden." "Massa's erfgoed. Zonder de massa's." "Pocket size city. Big brain energy." De slogan vertaalden we naar het Frans (_Évidemment_) en Duits (_Selbstverständlich_) – telkens met een knipoog naar de universiteitsstad.

## Van contentjaarplan tot campagne-uitrol

We structureerden het jaar volgens het Hero- en Hub-model: twee Hero-campagnes om de aandacht te vestigen op evenementen en bezienswaardigheden rond 600 jaar KU Leuven, en drie Hub-campagnes die ons de vrijheid boden om te experimenteren met kanalen en formats. Per golf produceerden we video's en carrousels in vier talen, afgestemd op de specifieke doelgroepen.

Digitale communicatie via Instagram, Facebook, TikTok, YouTube, Pinterest en Google Display vormde de ruggengraat – niet als optelsom van kanalen, maar als samenhangend systeem waarin inspiratie, ontdekking en keuze elkaar versterkten. Tijdens de uitwerking hielden we korte lijnen met Visit Leuven om een soepele voortgang te garanderen.

## Continu optimaliseren met zichtbaar succes

Wekelijks volgden we de campagne op en stuurden we bij waar nodig. Halverwege het jaar schakelden we over van bereik naar kwaliteit: we optimaliseerden op ThruPlays in plaats van impressies en introduceerden content pooling – alle creatives onder één budget, zodat het algoritme automatisch meer investeert in de best presterende content.

Het effect was meteen zichtbaar. Het aantal kwalitatieve video views schoot omhoog, de kosten per ThruPlay daalden fors, en we verschoven budget van TikTok naar YouTube en Google Display voor een betere mix tussen bereik, engagement en traffic. De resultaten tonen niet alleen een groot bereik, maar vooral dat het gekozen verhaal aansloeg bij de juiste doelgroep. Door te werken vanuit één helder perceptiekader konden we over verschillende markten heen consistent communiceren, zonder aan relevantie in te boeten.

## Zin om jouw bestemming op de kaart te zetten?

We denken graag mee over een campagne die mensen écht in beweging brengt.
```

---

## Wat valt op in dit tweede voorbeeld

**Verschil met Kif Kif-case:**
- Titel beschrijft de uitdaging, niet het resultaat
- Resultaten-sectie prominent bovenaan (case met sterke cijfers)
- Geen klantcitaten — gecompenseerd met concrete resultaten en voorbeelden van het werk
- Deliverables projectspecifiek geformuleerd

**Strategische diepgang:**
- Concept gepresenteerd als "perceptiekader", niet alleen als slogan
- De strategische insight achter het concept is expliciet benoemd
- "Niet als optelsom van kanalen, maar als samenhangend systeem"

**Co-creatie zichtbaar:**
- "Samen met Visit Leuven eerst alle bouwstenen scherp in kaart"
- "In een co-creatief traject met de kerngroep"
- "Korte lijnen met Visit Leuven"

**Concreet werk getoond:**
- Turbo-copy voorbeelden: "Stella Artois? Hier uitgevonden."
- Vertalingen: _Évidemment_, _Selbstverständlich_
- Media-aanpak: content pooling, de shift van bereik naar ThruPlays

**Resultaten gecontextualiseerd:**
- Niet alleen "32,5 miljoen impressies" maar "aan een CPM van € 1,17 (benchmark: € 3)"
- Niet alleen cijfers maar duiding: "het gekozen verhaal sloeg aan bij de juiste doelgroep"

## Wat varieert per case (dit is niet rigide)

- Aantal fases (twee tot vier)
- Titel: uitdaging-gericht of resultaat-gericht
- Wel of geen quotes (afhankelijk van beschikbaarheid)
- Wel of geen "Resultaten in een notendop"-sectie bovenaan
- Mate van media/technisch detail (afhankelijk van doelgroep)
- Kopstijl (altijd actief en beschrijvend, maar de invulling past bij het project)
- CTA-tekst (past bij het thema van de case)
